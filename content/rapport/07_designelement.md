---
---
Mina egna designelement
=========================

Jag kommer undersöka designprinciper och designelement inom webbdesign och utvärdera tre webbplatser efter hur väl de implementerar dessa principer och element

Urval
-----------------------

Jag har valt tre av Uppsalas mest uppskattade lyxrestauranger enligt användare på [Tripadvisor](https://www.tripadvisor.se/Restaurants-g189871-Uppsala_Uppsala_County.html). Dessa tre är [Hambergs Fisk](https://hambergs.se/), [Peppar Peppar](http://www.pepparpeppar.se/index.php) och [Jay Fu](http://www.jayfu.se/). Jag valde bort den högst placerade restaurangen eftersom deras hemsida inte var lika intressant ur ett designprincipsperspektiv och på grund av lågt antal recensioner i jämförelse med de andra.


Metod
-----------------------

Jag utgår i studien från [den här artikeln](https://www.canva.com/learn/design-elements-principles/) om designprinciper samt [Wikipedias artikel](https://en.wikipedia.org/wiki/Visual_design_elements_and_principles) om designelement och principer. Jag kommer även att använda principer som finns att hitta i The Principles of Beautiful Web Design av Jason Beaird och James George.

Resultat
-----------------------

Alla sidor jag undersökt har till syfte att marknadsföra sin restaurang, visa upp sin meny och erbjuda reservationer.

### Hambergs Fisk

[FIGURE src="img/hamberg_front.png " class="rapport-image" caption="Hambergs Fiskvisar upp sin väldukade restaurang bakom sin genomskinlig skylt"]

Hambergs Fisk använder även sin sida för att erbjuda tjänster som nyårsmiddag och catering. De vill lyfta fram hur stolta de är över sin restaurang, sin historia och sina kvalitetiva produkter. De vill att deras restaurang ska påminna om en fransk kvalitetsbistro utan högfärd och webbplatsen ska spegla det.

Webbplatsens design kännetecknas en tydlig blåvit färgprofil, balans mellan text och de många bilderna, där vissa täcker över hela skärmen och andra tar upp mindre ytor. De använder sig ofta av symmetri i hur de placerat ut element i rader, men raderna skiljer sig i hur många element de har så det skapas en asymmetrisk känsla när man skrollar ner. Jag upplever att de inte använder sig utav en grid eftersom vissa element inte riktigt är justerade till de ovanför.

De använder sig av kontraster mellan bilder och text, blått och vitt. Bilderna är högupplösta och vissa fotade i ett perspektiv och med tydligt fokus för att man ska uppleva ett djup i dem. Designelement de använder sig mest av är rutor och mellanrum, men även avgränsande linjer i sina menyer.

[FIGURE src="img/hamberg_om.png " class="rapport-image" caption="På omsidan placerar de textrutor på ena sidan och balanserar det med bilder på personal och mat."]

Jag upplever att webbplatsens design gör ett bra jobb att förmedla kvalitet samt en blandning mellan enkelt och elegant, framförallt med sitt användande av bilder.

### Peppar Peppar

[FIGURE src="img/peppar_front.png " class="rapport-image" caption="Peppar Peppar använder en läcker måltid för att ringa in sin logotyp."]

Peppar Peppar berättar inget om sin historia men deras meny visar upp ett utbud av skandinavisk, rustik mat gjord med fransk finess.

Webbplatsens design kännetecknas av att alla element är centrerade kring den vertikala mitten av sidan, vilket skapar en nästan absolut symmetri på alla sidor, och den vinröda accentfärgen i logotypen. De använder stora bilder på sina maträtter tagna rakt uppifrån som bakgrund till sina undersidor, vilket ger en centrerande effekt, en slags inramning av texten. Bilderna är också förmörkade för att skapa kontrast mot den vita texten.

Den mörka bilden och svarta navbaren kontraster mot resten av sidan som har vit bakgrund och de använder transparens i navbaren för att det ska verka som att den är framför bakgrundsbilden. Bakgrundsbilden med det mörknade träet, den grova handduken och den flottiga stekpannan bidrar med flera element av textur till webbplatsen och gör den mer intressant.

[FIGURE src="img/peppar_galleri.png " class="rapport-image" caption="I sitt bildgalleri har de skalat om bilderna för att skapa en harmoniskt mönster."]

De verkar använda någon typ av grid för att positionera sina element, men annars är de flesta designelement på deras sida halvtransparenta rutor med text framför bilder på måltider. Måltiderna framstår som cirklar som ringar in maten och texten.

Deras banner med galleri, presentkort och video längst ner på startsidan har en färgladd bakgrundsbild och är fylld med länkar, vilket gör den väldigt rörig.

De lyckas med visa upp sin mat och sin restaurang, deras meny och vinlista är tydligt utskriven på hemsidan.

### Jay Fu

[FIGURE src="img/jayfu_front.png " class="rapport-image" caption="Jay Fus webbplats vill fånga din uppmärksamhet med starka färger."]

Jay Fu är en modernare amerikansk-asiatisk fusion restaurang hämtad från en kung-fumästare från Kalifornien, USA. Jag föreställer mig att deras webbplats vill förmedla en känsla av häftig kung-fufilm från tidigt 70-talet, med färger från Bruce Lees klassiska gula kampsportsdräkt.

Webbplatsens design kännetecknas framförallt av att allt innehåll är centrerad och tillsammans tar upp cirka 60% av sidans bredd, den starka gula färgen och kontrasten mot de svarta silhuetterna på andra sidor. I navbaren har de lekt med proportioner och hierarki för att skapa en intressantare huvudmeny. De vita linjerna över och under sidan innehåll fungerar som en inramning av sidan.

Brödtexten på deras startsida är ganska liten i en tunn font vilket gör den svårläst. Det är även det enda stället på webbplatsen där skriver ut var restaurangen ligger.

Silhuetten av en cowboy balanserar texten på kontaktsidan, texten på nyhetssidan är först vänsterjusterad och längre ner centrerad vilket ger ett obalanserat intryck. Upplösningen på startsidebilden och blandningen av engelsk och svensk text på webbplatsen ger ett intryck av att sidan är lite slarvigt gjord. Deras val att låta innehållet blekna till höger och vänster ger känslan av sidan håller på att försvinna.

[FIGURE src="img/jayfu_meny.png " class="rapport-image" caption="Texturen på menyn imiterar en stor, tryckt pappersmeny"]

De använder också textur på startsidan för att imitera ett gammalt klistermärke och skapa lite asymmetri och dra uppmärksamhet till deras julöppettider.

Webbplatsen lyckas med att ha en tematisk design men saknar i stort sett bilder, förutom den på startsidan, och har vissa designmässiga aspekter som jag inte uppskattar.

Analys
-----------------------

Lyxrestaurangernas webbplatser använder lite olika designprinciper. De första två använder sig av många bilder, någon typ av vertikal uppdelning och hela sidans bredd för att visa upp innehållet. Jay Fu använder sig istället av ett starkt färgtema och video för att ge besökaren en känsla av att man rest i tiden.

Både Jay Fu och Peppar Peppar använder texturer på olika sätt för att förmedla känslor. Det är något jag tycker att de borde använda sig mer av i sin design. Jag tycker att Jay Fu hade kunnat arbeta mer på att skapa lyfta fram maten på sin hemsida, tillika adress och öppettider.

Den bästa designen mellan dessa tre har i min mening Hambergs Fisk. De använder sig av stora, vackra bilder med en annars enkel design och det är enkelt att se vad som finns på sidan. Den är symmetrisk men inte tråkig att titta på.

Sammanfattningsvis kan jag säga att de designprinciper som främst använts på de undersökta webbplatserna är balans, proportioner och harmoni. För att uppnå dessa har de använt designelement som rutor, linjer, texturer, färger och bilder.


Referenser
-----------------------

[Design Elements and Principles](https://www.canva.com/learn/design-elements-principles/)

[Wikipedia - Visual design elements and principles](https://en.wikipedia.org/wiki/Visual_design_elements_and_principles)

[The Principles of Beautiful Web Design](https://learning.oreilly.com/library/view/the-principles-of/9781457174353/Text/ch03.html)

Övrigt
-----------------------

Studie utförd och skriven av Nils Hollmer.
