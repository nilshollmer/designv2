---
---
Svenska turistmål online
=======================

I följande rapport analyserar jag val av färgprofil och typografi hos tre populära turistmål i Sverige. Jag kommer undersöka vilka färger och typsnitt turistmålens webbplatser använder och vad dessa förmedlar för känsla, samt hur de påverkar hur man ser och navigerar sig på webbplats när man besöker den för första gången.

Urval
-----------------------
Jag har valt att undersöka [Stockholms kulturhus][länk 1], [Liseberg i Göteborg][länk 2] och [Folkets Park i Malmö][länk 3].
Mitt urval baseras på denna lista med de [mest besökta turistmålen i Sverige 2009][länk 4], sammanställd av [Tillväxtverket][länk 5]. Jag är medveten om att listan är utdaterad men har valt den i brist på mer aktuell statistik och den räcker ändå som grund för min analys.

Metod
-----------------------

Till min hjälp har jag webbläsartillägget [Colorzilla][länk 6] för att se vilka färger webbplatser använder och [Adobe Colorwheel][länk 7] för att rekonstruera deras färgscheman. Jag kommer utgå från det färghjul som används på [Adobe Colorwheel][länk 7] som utgår från primärfärgerna röd, blå, grön och gul.

Till mina färg-och textanalyser använder jag en två olika artiklar och böcker. Dessa hittas under referenser i rapportens slut.

Resultat
-----------------------
### Stockholms kulturhus

[FIGURE src="img/kulturhuset_front.png " class="rapport-image" caption="Kulturhuset Startsida"]

Stockholms kulturhus har en startsida bestående av en stor bakgrundsbild hämtad från en av deras senaste utställningar. Bakgrundsbilden är svart och olika nyanser av pastellrosa. I mitten av sidan står titeln på utställningen i vit text mot svart bakgrund och ovanför ser vi en vit sidmeny. När man skrollar längre ner på sidan ser man att de använder vita boxar med information och bilder.

De har en tydlig röd accentfärg som täcker deras "call to action", biljettknappen, i sidmenyn. Den färgen återkommer även i deras logotyp och i andra illustrationer, om än i lite olika nyanser, och är deras således profilfärg. De har även en rad andra ljusa och klara kulörer som färglägger knapparna till andra delar av sidan. Dessa färger återkommer sedan i den ram som omger innehållet på respektive sida.

[FIGURE src="img/kulturhuset_musik.png " class="rapport-image" caption="Kulturhuset Musiksida"]

[FIGURE src="img/kulturhuset_multi.png " class="rapport-image" caption="Färger olika sidor"]

Till texten på sidan använder de 'LutzHeadlineRegular' för rubriker, ett typsnitt utan seriffer och förekommer helt i versaler, och 'Helvetia Neue' i brödtexten, som också saknar seriffer.

**Följande är färgerna som används på webbplatsen:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E61414; color: #fff">Accentfärg
<td style="height: 50px; width: 50px; background-color: #0099CC; color: #fff">Musik
<td style="height: 50px; width: 50px; background-color: #669999; color: #fff">Konst
<td style="height: 50px; width: 50px; background-color: #FF6600; color: #fff">Forum
<td style="height: 50px; width: 50px; background-color: #993333; color: #fff">Litteratur
<td style="height: 50px; width: 50px; background-color: #006699; color: #fff">Teater
<td style="height: 50px; width: 50px; background-color: #00AC23; color: #fff">Konst
<td style="height: 50px; width: 50px; background-color: #663399; color: #fff">Dans
</tr>
</table>

**Analys:**

Besökarens ögon dras direkt till mitten av sidan och den stora titeln på utställningen, sedan till de stora rosa tygerna eller möjligtvis till den röda biljettknappen på sidmenyn. Den vita texten under titeln är lite svår att läsa i kontrast till den pastellrosa bakgrunden, kombinerat med litet utrymme mellan bokstäverna och kort radavstånd. Överlag använder de ofta vit text mot en inte tillräckligt mörk bakgrund vilket kan upplevas ansträngande för ögonen i längden.

Den röda accentfärgen drar blicken åt sig där den dyker upp, ofta där det står "boka" eller "biljetter" och sidfoten som innehåller nyttiga länkar. Den röda färgen ökar dramatiken på sidan och sticker ut ur bakgrunden.

Användandet av olika färger för olika sidor är smart eftersom det gör det lätt för besökaren att urskilja vilken sorts evenemang det rör sig om. I en analys av färgerna kan vi se att det är ett så kallat "tetradic", fyrtaligt, färgschema med en lila komplementfärg. De är en samling färger fungerar bra tillsammans utan att skära sig mot varandra och de används väldigt sparsmakat.

[FIGURE src="img/kulturhuset_colorwheel.png " class="rapport-image" caption="Förenklat 'tetradic' färgschema Kulturhuset"]

Användandet av så många "muntra" färger ger en känsla av mångfald och kreativitet och det representerar ett mångsidigt utbud av evenemang. I kombination med den totalsvarta bakgrunden skapas en färgprofil som antagligen är tänkt att tilltala en folklig och kulturell publik som är välkommen oavsett om de är intresserade av musik, litteratur, dans eller debatt.

### Liseberg

[FIGURE src="img/liseberg_front.png " class="rapport-image" caption="Lisebergs startsida"]

Lisebergs startsida består av en videoloop, mörkblå och rosagul till färgerna, och en text i snirkligt och fantasifullt typsnitt som reklam för deras julevenemang. Ett sidhuvud täcker översidan av skärmen med en logotyp i deras, meny och andra funktioner såsom varukorg, sökfunktion och kalendarium.

Färgmässig består sidan mest av två färger, pastellrosa och mörkblå. Den mörkblå färgen återfinns i den mesta av texten och den rosa används som en slags accentfärg för nyhetsbrev, biljetter och hjälpknapp.

Det finns även en grön färg som används ganska sparsamt, bland annat för restauranger och åkband. De har använt ljusare nyanser av de tre huvudfärgerna som bakgrundsfärger i boxar runt om på webbplatsen.

[FIGURE src="img/liseberg_biljetter.png " class="rapport-image" caption="Biljetter och åkband"]

**Följande är färgerna som används på webbplatsen:**
<table style="border-spacing: 4px; border-collapse: separate">
<tr>
<td style="height: 50px; min-width: 50px; background-color: #FF5C6F; color: #fff">Färg 1
<td style="height: 50px; min-width: 50px; background-color: #043B54; color: #fff">Färg 2
<td style="height: 50px; min-width: 50px; background-color: #009635; color: #fff">Färg 3
<td style="height: 50px; min-width: 50px; background-color: #FFECEE; color: #000">Färg 1 tint
<td style="height: 50px; min-width: 50px; background-color: #E1F3F4; color: #000">Färg 2 tint
<td style="height: 50px; min-width: 50px; background-color: #F2FBEE; color: #000">Färg 3 tint
</tr>
</table>

Liseberg använder uteslutande typsnittet 'LL Brown' utan seriffer på sin sida.

**Analys:**

När jag besöker sidan dras jag direkt till vita välkomsttexten över den heltäckande videoloopen som spelas upp. Menyn sticker ut och det är bra kontraster mellan elementen på sidan. Den vita texten över videon är läsbar tack vare sin storlek även när den har en ljus bakgrund.

Färgmässigt uppfattar jag det som att Liseberg har utgått ifrån färgerna pastellrosa och grönt, färger som återfinns i Lisebergs kaninmaskot och som kompletterar varandra och fungerar harmoniskt ihop. Till den gröna har de använt en närliggande mörk och lugn blå färg som gör utökar paletten till ett så kallat "split-complementary" färgschema.

[FIGURE src="img/liseberg_colorwheel.png " class="rapport-image" caption="Förenklat 'split-complementary' färgschema Liseberg"]

Den mörkblå färgen ger en stabil och förtroendeingivande men samtidigt djup och rik utstrålning. Den pastellrosa färgen ger ett barnsligt, lekfullt och lyckligt intryck. Den gröna färgen är inte lika dynamisk som den rosa, men ger ett intryck av frid och lugn.

Jag tror att deras färgval speglar en vilja att nå ut till både barn som vill besöka nöjesparken och vuxna som vill gå på konserter och restauranger.


### Folkets Park

[FIGURE src="img/folketspark_front.png " class="rapport-image" caption="Folkets Parks startsida"]

Liksom Liseberg har Folkets Park i Malmö en startsida med ett videoklipp som loopas. En stor orange logotyp pryder toppen av sidan, tillsammans med menylänkar på vardera sida. En vit snirklig och lekfull text hälsar besökaren välkommen till parken och en blå knapp på höger sida uppmanar besökaren att tycka till.

Till skillnad från de andra två turistmålen jag analyserat så behöver man inte betala inträde för att besöka Folkets Park och därför saknar de biljettsida och varukorg.

Orange och blå är de två främsta färgerna som används på webbplatsen. De återkommer i sidhuvudet, rullgardinsmenyer, sidfoten och knappar. Den orangea färger agerar som en accentfärg i det att den sticker ut mer än den blå.

[FIGURE src="img/folketspark_kalendarium.png " class="rapport-image" caption="Folkets Parks kalendarium"]

**Följande är färgerna som används på webbplatsen:**
<table style="border-spacing: 4px; border-collapse: separate">
<tr>
<td style="height: 50px; min-width: 50px; background-color: #F05A28; color: #fff">Färg 1
<td style="height: 50px; min-width: 50px; background-color: #005D91; color: #fff">Färg 2
</tr>
</table>

Till rubriker använder de ett snirkligt typsnitt, Handsome W01, som ger ett handskrivet intryck. Till brödtexten har de valt att använda typsnitten 'BT Futura W01' och 'Helvetica' utan seriffer.

**Analys:**

Direkt när jag går in på sidan dras mina ögon till texten i mitten och sedan till logotypen längst upp. Därifrån utforskar jag menyn innan jag scrollar ner på sidan.

Att använda olika typsnitt på rubriker och brödtext ger en kontrast som hjälper användaren att navigera sig. Den "handskrivna" rubriktypsnittet ger en personlig känsla.

Den orangea färgen signalerar aktivitet och glädje såväl som kreativitet och energi. Den sticker ut från mängden och agerar som en accentfärg på sidan. Den blå färgen symboliserar öppenhet och frihet och den påminner om himlen en solig dag.

Tillsammans skapar färgerna ett komplementärt färgschema fungerar väldigt bra. Blått och orange kontrasterar starkt och lyfter fram varandra när de placeras parallellt.

[FIGURE src="img/folketspark_colorwheel.png " class="rapport-image" caption="Komplementärt färgschema Folkets Park"]

Min tolkning är att de, med sitt val av färger, vill representera en aktiv och lekfull park fylld med nöje och kreativitet.

Sammanfattning och analys
-----------------------

**Färg:**

Samtliga webbplatser har använt någon eller några nyanser av blått. Den färgen är vanligt förekommande på webbplatser som vill utstråla klarhet och pålitlighet. De har även gemensamt att de parat den blå färgen med ljus färg med en röd ton (röd, rosa och orange) för att lyfta fram delar av webbplatsen man vill att besökaren ska se.

Stadshuset använder många färger för att representera ett stort utbud av kultur. Liseberg använder färger som påminner om deras välkända maskot. Folkets park använder mycket vitt utrymme och endast två färger vilket ger ett luftigt intryck.

**Typografi:**

Samtliga webbplatser använde sig främst av typsnitt utan serifer. Anledningen till detta är nog att det ger en renare och mer kontemporär känsla än typsnitt med serifer som kan ge ett gammalmodigt intryck. Användandet av typsnitt utan seriffer är vanligt inom webbdesign eftersom de är lättare att läsa på skärmar med låg upplösning och när texten är liten.

Referenser
-----------------------
Litteratur:

The Principles of Beautiful Web Design (2014, tredje utgåvan, ISBN: 9780992279448), kapitel 2 och 4, av Jason Beaird.

Artiklar:

[An introduction to Color Theory for Web Designers][länk 8] (2012-09-12) av Thomas Cannon.

Övrigt
-----------------------

Skriven av Nils Hollmer i kursen Teknisk webbdesign och användbarhet aka Design på BTH, 2019-11-29.


[länk 1] : https://kulturhusetstadsteatern.se/
[länk 2] : https://www.liseberg.se/
[länk 3] : https://malmofolketspark.se/
[länk 4] : https://sv.wikipedia.org/wiki/Lista_%C3%B6ver_de_mest_bes%C3%B6kta_resm%C3%A5len_i_Sverige
[länk 5] : https://tillvaxtverket.se/
[länk 6] : https://www.colorzilla.com/
[länk 7] : https://color.adobe.com/sv/create/color-wheel/
[länk 8] : https://webdesign.tutsplus.com/articles/an-introduction-to-color-theory-for-web-designers--webdesign-1437
