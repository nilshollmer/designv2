---
author: Nils Hollmer
category:
    - bilder
    - japan
published: "2019-12-14"
---
Trädgårdstorn i Tokyo
==================================
[FIGURE src="image/tradgard2.jpg?w=1100" class="w33 right" caption="Trädgårdstorn i Tokyo"]

Den här installationen var en del av en tävling jag råkade förbi när jag var i Tokyo. Ett litet torg i närheten av palatset var fyllt av olika inhängnade, designade trädgårdar på ungefär 3x3 meter. Vissa var väldigt spartanska med få men väl utvalda växter som ramade in liten uteplats medans andra var vildvuxna och otämjda som ur en Miyazakifilm.

<!--more-->

Den här trädgården fångade mitt öga med sin annorlunda konstruktion. Den vildvuxna grunden skvallrar om att man befinner sig ute på en orörd äng eller i en liten glänta i skogen. Det ser ut som en blandning av en trädkoja och ett fågelbo, vilket bara det väcker fantasier om vem eller vad det är som håller till där. Blandningen av träd, sten och mossa (och badring) påminner mig om de förlorade barnen i Peter Pan.

Detaljer {#anchor-hit}
-----------------------------------

[FIGURE src="image/tradgard2.jpg?w=1100&h=1100&crop-to-fit&area=0,0,60,0&f=contrast, -40&f=brightness, -40" class="w33 left" caption="Den härliga mosaiken av färgade stenar, toppad med en skummande mossa."]

Har konstnären gjort själva nästet på marken och sedan lyft det upp på trädet eller har hen jobbat där uppe hela tiden. Den tunga stenkonstruktionen balanserar på det här döda trädet och känns som en livsfara om det inte vore så att den ser så fantasifull och magisk ut.

På den här bilden har jag använt `f=contrast, -40&f=brightness, -40` för att lyfta fram färgerna


[FIGURE src="image/tradgard2.jpg?w=1100&h=400&crop-to-fit&area=80,0,4,0&f=contrast, -80&f=brightness, -10&sharpen" class="w67 center" caption="Nere på marken"]

Här har jag dragit upp kontrasten mycket och ner ljusstyrka lite, `f=contrast, -80&f=brightness, -10`, tillsammans med `sharpen` för att lyfta fram blommorna.

[FIGURE src="image/tradgard2.jpg?w=200&h=200&crop-to-fit&area=15,60,45,20&f=edgedetect" class="w33 right" caption="Lyftkranar edgedetect"]
[FIGURE src="image/tradgard2.jpg?w=200&h=200&crop-to-fit&area=15,60,45,20&f=negate" class="w33 right" caption="Lyftkranar negate"]

När man vill visa att något sticker ut ur en bild kan man använda sig av negativa värden, såsom jag gjort på lyftkranarna här.
Använder man `f=edgedetect` får man en häftig effekt som kan passa om man vill få en mer industriell känsla.


### Effekter  {#effekter}

I de här bilderna har jag arbetat mycket med konstrast och ljusstyrka för att lyfta fram detaljer, och negativa färger för att belysa udda delar. 


### Om kameran  {#kamera}
Bilden togs, som med alla bilder på den här bloggen, men min gamla iPhone 7 som tyvärr tragiskt förlorade hörseln och därmed sitt syfte. Kameran är 3.99mm och objektivet f/1.8 och filformatet är jpg. Jag är själv ingen höjdare på kameror men tycker om att fånga roliga saker på bild.
