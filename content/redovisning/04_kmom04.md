---
---
Redovisning kmom04
=========================

Skrivuppgiften gav mycket insikt i hur färgscheman fungerar i praktiken. Det svåra med analysen var att få fram vad hemsidan ville förmedla, för ibland kändes det inte som att färgerna och deras innebörd enligt kurslitteraturen passade med hemsidan. Min TIL är att jag lärde mig mycket om hur man kan använda små mängder färg på en sida för att uppnå en stor effekt.

Jag tänkte med mitt minimalistiska tema att jag ville använda mycket vitt utrymme och endast en färg, förutom svart och vitt, i min layout. Jag ville även arbeta minimalistiskt i sidan innehåll så jag tog bort sidfotskolumnerna och navbaren. Mitt typsnitt valde jag för att det skulle bli enhetligt över hela sidan och ge ett minimalistiskt intryck. Jag stylade även om den responsiva menyn för att det skulle bli mindre.

Mitt mörka och mitt färgglada tema är baserade på det minimalistiska, men jag har ändrat bredden på sidhuvudet och lagt tillbaka navbaren men här under logotypen. Jag tyckte att den här layouten var tilltalande och lättnavigerad. Det färglada temat bygger på ett "split-complementary" färgschema där jag utgick från en varm gul färg och kompletterade med en ljusblå och en orange. Det valet bygger på färgernas associationer till glädje, frihet och värme. Jag har valt att ha ett typsnitt med seriffer för rubriker och ett utan för brödtext för att skapa kontrast.

I mitt mörka tema har jag använt mörka grå nyanser tillsammans med en mörkorange accentfärg för att lyfta fram navbaren. Här har jag även lagt in sidfoten igen för att den fungerar med den överhängande strukturen på sidan.

Eftersom mitt minimalistiska och andra två teman delar vissa element av layout och inte andra så använder jag det minimalistiska som grund till alla tre, sedan skriver jag över vissa css-regler i mina moduler. Det hade nog varit värt att göra nya layout-moduler för det färglada och det mörka. Jag tror att jag hade kunnat göra bättre ifrån mig i det här kursmomentet men jag är ändå ganska nöjd med mina resultat och de är iallafall responsiva.
