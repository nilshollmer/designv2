---
---
Redovisning kmom02
=========================

Jag uppskattar hur Less förvandlar CSS-kod till något annat än bara en lista med klassnamn och attribut. Att kunna använda variabler och nästlade klasser gör det mycket lättare för mig att hålla koll på koden, mixins är bra för att skapa generella styleklasser som många andra klasser kan använda och det känns som att min kod har blivit mer DRY. Min TIL för det här momentet har varit hur man nästlar klasser och hur underbart det är.

Jag har inte använt Less förut men jag gjorde en hemsida som använde SCSS förut så har lite förkunskaper inom det. Fördelen med SCSS var att jag kunde sätta en watch på mina .scss-filer som gjorde att varje gång jag sparade en fil så kompilerades koden till CSS. Jag saknar det med Less men tycker att lösningen med att anropa Lesskompilatorn i en makefil fungerar bra med. Det blir uppenbarligen lite omständigare när man testar sig fram med CSS-konstruktioner men jag har fått in vanan att testa sådant direkt i webbläsaren med inspect.

En annan sak jag saknar i Less är möjligheten att sätta variabler för t.ex. bredd på 'region-main' och sedan ändra den inifrån en CSS-klass såsom 'has-sidebar-right'.

Jag har inte använt makefiler eller andra byggverktyg förut, förutom möjligtvis javac som kompilerar javakod från källkod. När jag läste Programmering i C kom vi aldrig så långt i kursen men hade uppskattat det nu i efterhand, för att kunna göra egna program och inte bara skriva källkod.

Mitt kmom02-tema är inte så annorlunda från kmom01 eller dbwebb-temat förutom att jag lagt till responsivitet i alla element och gjort en enkel standard-layout utifrån regionerna.
Jag har lagt mycket arbete på att göra mina layout-och basefiler så generella och lättmodifierade som möjligt för framtida teman. Färgmässigt så använder jag de grundfärger som låg i base.less för att sidan skulle fungera med den responsiva menyn.

En fundering som jag inte riktigt fått svar på är: Vad hör hemma i layout.less och base.less? Jag har nu lagt det mesta som har med positionering på skärmen där, storlekar på element och en del margin. Mitt tankesätt är att det ska vara lätt att använda de filerna utan att man behöver skriva över så mycket kod när man vill göra ett nytt tema. Allt som har med text-storlek, färg, borders och padding tänker jag är olika för olika teman och därför sparat i en egen kmom02 modul.
