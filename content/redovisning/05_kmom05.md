---
---
Redovisning kmom05
=========================

Min rapport undersökte sidor vars fokus är att visa upp moderna häftiga musikinstrument genom att använda många bilder och modern webbdesign. Det jag kom fram till var att ju fler bilder man använde desto längre laddningstid hade sidan. Speciellt i mobilvy underpresterade samtliga sidor och jag föreslog förändringar sidorna kunde göra för att få bättre betyg i Pagespeed.

Jag hade lite problem med CImage då jag upplevde att kvaliteten på bilderna sjönk drastiskt vid skalning. Jag fick hjälp av Mikael på Gitter med hur jag kunde hjälpa det men jag skulle nog hellre använda andra verktyg för bildhantering. Jag fick inte så mycket användning av funktionerna att spara bilder som png och jpg och funderar på om jag borde testat olika färgprofiler. Jag har tidigare använt ett gratis bildredigeringsprogram på nätet som heter [Pixlr](https://pixlr.com/), men har nu fått tillgång till Adobe Photoshop vilket jag ser som det ultimata verktyget.

Eftersom vi har använt figure i tidigare kursmoment, jag gjorde det för bilderna på startsidan till exempel, så kändes det inte så ovant. Det är praktiskt för att tillföra responsivitet och placering. Det är också praktiskt att bilderna blir länkar där man kan se hela bilden i ett nytt fönster, men jag undrar om man kan modulera det så att man ser bilderna med de CImageklasserna man använder på dem.

Jag är ganska förlåtande vad gäller laddningstider på webben men förstår att det är en viktig aspekt i webbdesign. Det som är viktigast för mig är att tiden till att interagera med webbplatsen inte är för lång snarare än att alla bilder laddas direkt. Gällande responsivitet vill jag att en hemsida ska skala på ett snyggt sätt så att allt innehåll får plats utan att sidan går sönder. Ifall det innebär att man behöver ta bort vissa element som kan vara överflödiga så tycker jag det är okej, bara inte sidan tappar för mycket funktionalitet.

Jag är inte alls inlärd på bildbehandling eller fotografi, men skulle säga att jag har en känsla för estetik och komposition. Skillnaden mellan olika filformat är den största TIL som jag fått i det här kursmomentet och något jag kommer tänka mer på när jag arbetar med bilder.

Jag ville fokusera på att lära mig CImage och Figure i det här momentet så mitt stylesheet blev inte så avsevärt annorlunda från det i Kmom03.
