---
---
Redovisning kmom03
=========================

Att arbeta med ett vertikalt grid har jag gjort förut med Bootstrap. Jag tycker att det är en väldigt bra grund för att bygga hemsidor snabbt och snyggt, det kan skapa en harmoni i layouten och gör det lätt för besökaren att navigera sig på sidan.
Jag har tänkt i termer av kolumner och rader när jag gjort sidor förut och stylesheets förut. De vertikala och horisontella griderna från desinax ersätte mycket av min kod från kmom02 så den anpassning jag fick göra gällde framförallt färger och marginaler för element som inte omfattades av desinax-moduler.

Det typografiska/horisontella gridet var lite svårare att arbeta med. Det var en undersida till verktygssidan som jag inte lyckades få att matcha med bakgrundsgridet och jag tror att det har att göra med marginalerna på header. Men förutom det så tycker jag att den vertikala rytmen i texten blir mer harmonisk för ögat. Det är lättare att läsa texten när man förhåller sig till de stilregler som beskrivs i [practical typography](https://practicaltypography.com/typography-in-ten-minutes.html), just för att texten blir luftigare och textraderna inte blir för långa så att man behöver flytta ögonen över skärmen för mycket när man läser.

Till mina headings valde jag att använda Cambria som typsnitt eftersom jag tycker att det är ett stilrent serif-typsnitt där bokstäverna har en tydlig grund att stå på. Det är också lätt att skilja på "o", "c" och "e". Till bodytext valde jag Verdana för att den känns lätt att läsa oavsett om man har liten eller stor textstorlek och fungerar bra för att läsas på datorer på grund att det är sans-serif.

Jag valde att ha 16px textstorlek och 24px som magicNumber eftersom det ger en line-height på 1.5 som ger lite utrymme mellan raderna.

Sidan är helt responsiv och det horisontella gridet håller när man förminskar skärmen. För att ge rum på sidorna av skärmen i mobilläge använder jag bara 22 av 24 kolumner för sidmaterial och en tom kolumn på vardera sida av skärmen.

Mitt TIL för det här momentet var hur mycket typografi kan göra för läsbarheten och hur lätt man kan förbättra en text med rätt enkla medel. Det var väldigt mycket kurslitteratur på det här momentet och en del som kändes som upprepningar, kanske medvetet p.g.a "repetition är kunskapens moder", så jag önskade lite att den horisontella och den vertikala anpassningen var i två olika moment och att vi hade lite mer uppgifter i att styla om vår sida än att bara anpassa den till de nya systemet. Men jag förstår om kursen är så fullpackad med material att det inte skulle gå att dela upp det här momentet.
