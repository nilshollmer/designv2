---
---
Redovisning kmom06
=========================

Jag tänker nog oftare i designprinciper än designelement, men jag är van vid att använda båda. Att identifiera dem i andra sidor var svårare än jag trodde, men det kan också bero på att de som gjort de sidorna inte tänkt i samma banor. Om det är något jag vill ta med mig från den uppgiften är det nog att alla webbutvecklare har samma utbildning och kunskap om designaspekter som jag, men att det ändå går att göra hemsidor som fyller sitt syfte. Jag såg i min rapport att den webbplatsen vars design jag uppskattade mest använde rätt så spartanskt med olika typer av element och inga alarmerande färger för att dra åt sig ögonen av besökaren, utan snarare stora vackra bilder och enkel design.

Jag tror att dessa principer är idéer som man kan ha i bakhuvudet när man designar en hemsida och referera till, snarare än att tillämpa hårdhänt på sin design. De är väldigt hjälpsamma i att sätta fingret på när något känns "off" i ett konstverk eller en design och det tillhandahåller ett språk för att tala med andra.

Jag tyckte det var svårt att arbeta med designelement som utgångspunkt i ett eget tema i den här uppgiften eftersom det kändes som att jag var bunden till webbplatsens struktur. Det blev lättare när jag bestämde mig för ett tema och sedan funderade vilja designelement jag skulle kunna använda för att få fram det temat. Jag blev hyfsat nöjd med båda mina teman men känner att de blev gjorda under något av en tidspress.

Jag blev imponerad det stora utbudet av effekter på codepen. Jag använde ingen i det här momentet men har sparat många sidor för framtida projekt.

Final touch i webdesign handlar om att se en webbplats och kunna avgöra om den känns färdig. I min rapport om design tyckte jag att en sida kändes ofärdig p.g.a. att den var otydlig och osammanhängande på olika sätt, och det var något som störde mig. Ibland kan det saknas något så enkelt som en inramning på sidan för att den ska kännas fullkomlig, ibland kan det vara en till färg som kompletterar sidan övriga färgprofil.
